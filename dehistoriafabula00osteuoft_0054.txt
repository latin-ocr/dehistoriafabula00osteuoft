-46—

quam summo periculo vitae ab Iove liberatam Alcmenam
Euripidis spectavit poeta Graecus, quem Plautus secutus est,
cum tempestatem propter extensum tonitru et fulmen com·
pararet cum ea, qua praesentia Iovis in Euripidis Alcmena
indicebatur.

Deinde in versibus 604 eqs.:

Natas ex Philomela atque Progne esse hirundines:

Ago cum illa, nequid noceat meis popularibus:
senex Daemones somniavit, simiam hirundines populares suas
sectatam esse. Atque hanc rem nemo perspicere potest nisi
qui legerit vs. 737 eqs.:

Nam altera haec est nata Athenis ingenuis parentibus.

Quid ego ex te audio? -— Hanc Athenis esse natam liberam.
Mea popularis, opsecro, haec est. Non tu Cyrenensis es?
Immo Athenis natus altusque educatusque Atticis.

Ergo cum illo loco exponatur, Daemonem esse Athenien-
sem, et notum sit, Philomelam et Prognen esse filias Pandio-
nis regis Atheniensium, hac comparatione poeta exprimit,
Athenienses etiam in extremis terrae regionibus semper
cives tueri. Quam ob rem hoc certe pertinet ad Graecos
spectatores, qui quae fuerint Philomela et Progne non igno-
rabant, quarum mentio in fragmentis comoediae casu interiit.
Sed hoc Graeci quidem pueri sciebant, finxit enim Πρόκνην
Sophocles.

Deinde in vs. 509 Labrax leno conquestus, se periisse
Neptuni iniuria atque bona perdidisse, Charmidem accusat,
quod ut in Siciliam proficisceretur sibi persuaserit. Et Char-
mides haec convicia regerenS, quod paeniteat se hospitii
lenonis, queritur:

Scelestiorem cenam cenavi tuam
Quam quae Thyestae anteposita et Tereo.

De Tereo ex fabula Πρόκνης omnia nota suut; dapes
vero Thyesteae, i. e. δεῖπνα &usmeta inveniuntur in Aeschyl.
Agam. 1563: παρέσχε δαῖτα παιδέιων κρεῶν. Multo autem
aptiorem locum adscribo ex Euripide, cf. Orest. 1008:

