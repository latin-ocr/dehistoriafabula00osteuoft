..15-

Α. Spengel (Τ. Μ. Plautus, Kritik, Prosodie, Metrik pg. 12.)
Nestor finden mochte‚ wenn nur Menaechmus vorher (933)
etwas wie Nestor gesprochen hatte oder Nestor iiberhaupt
als Gegensatz zu einem Verriickten denkbar ware. Sed errat
Brixius, nam silentio praeteriit, hoc loco Nestoris nomine
metonymiam significari pro sapientia; atque eodem modo in
antea laudato versu nihil de Ulixe invenitur nisi Ulixis no-
mine contineri metonymiam socii. Tum autem cur opponi
non possit vir sapiens insano intellegere non possum. Nestorem
Homero notum propter sapientiam invenias in Iliad. Β. 370:

Τόν ἀπαμειβόμενος προςέφη κρέιων Ἀγαμένων·

ἦ μὰν αὖτ’ ἀγορῇ νικᾷς, γέρον, υἷας Ἁχαίους.
ad quem locum illud Plautinum bene quadrat, nam ἐνάγορᾷ
opus erat et multis verbis et sapienter dictis.

Perpaucis absolvere licet Amphitruonem, quae tota
expressa est ex Graeco fonte. Nam illius fabulae argumen-
tum eiusdem modi est atque fabulae novae comoediae1), in
quibus omnes res Herculis tractantur et imprimis exponitur
quanta familiaritate inter se coniuncti fuerint parentes Herculis,
Alcmene et Amphitruon, ad quas comoedias conscribendas
provocati sunt poetae Euripidis tragoedia Alcmena, in qua
Hercules puer introductus esse dicitur. Ergo verisimile est,
id quod a Plauto prolatum pertineat ad Herculem eiusque
parentes, Graecae originis esse, praesertim cum poeta Her-
culem Graecum describat, id quod iam inde sequitur quod
rex Creon et Pterela aliique Graeci homines nominati sunt
in fabula. Atque ex numero Graecorum poetarum comi-
corum etiam Amphitruonem Archippus conscripsit, de qua
Meinecke h. cr. T. Ι pg. 208 suspicatur: argumentum fabulae,
quamquam e fragmentis nihil efficias, vix tamen diversum
esse potuit ab eo quod Plautus Graecos auctores secutus in
cognomine fabula tractavit. Itaque singula percurrere velut
Creontis regis in vs. 350, Pterelae vs. 252, Teleboorum vs.

 

1) ne erroris coarguat, mediam quae vocatur comoediam nihil nisi
initia novae comoediae esse cense03 propterea non secerno ab nova quae
vocatur comoedia illam mediam.

