commentario adnotat: hoc extra etiam hanc potestatem Iunoni
tribuitur, quamquam illam Menander Dianam appellat. Qua
re luce clarius fit, Terentium pro Graecorum Diana Iunonem
Romanorum posuisse. Quid? quod etiam Plautus exeunte
comoedia Aulularia virginem loquentem facit: Iuno Lucina
tuam fidem! Nonne tum fas est, concludere, cum sciamus Plau-
tum Graecos imitatum esse eorumque comoedias transtulisse,
et hoc loco verba Graeci poetae modo ita mutata esse a Plauto,
ut pro Graecorum Diana Romanorum Iuno supponeretur?
Deinde in comoediae Casinae actus Ι scena 3 Stalino senex,
quod ab uxore captus est, optat, ut myropolas, a quibus un-
guentum accepit, bonus Mercurius perdat3 quam sententiam
ex Graeco fonte haustam, apparet ex Graeco vocabulo myro-
polae; itaque illi myropolae ἐν ἀγορᾷ fuerunt atque deus ille,
cui nomen boni Mercurii inditum est, debet esse custos, ut
ita dicam, fori, qui non solum mercatores tueatur, sed etiam
alios homines, ne in foro a mercatoribus offendantur. Atque
Stalinonem hac in scena a myropola damnum accepisse, luce
clarius est, quam ob rem ille Mercurium invocat. Quae cum
ita sint, hoc quoquc loco Plautus pro Graeco numine Roma-
norum deum posuit, nam omnia quaecunque de deo hac in
scena dicta sunt, ad neminem referri possunt nisi ad Ἑρμῆν
ἀγοραῖον. Sed fortasse dixerit aliquis etiam Romanos Her-
men coluisse3 recte id quidem, sed apud Romanos est Mer—
curius deus mercatorum, non totius fori neque templum ne-
que sacrum in foro habet, sed ad Circum maximum et ante
portam Capenam. cf. Liv. II. 21., Ovid. fast. V. 673. Ergo
Mercurii nomen non quadrat in hanc rem atque tota scena
perspici non potest nisi Ἑρμῇ ἀγοραίῳ posito pro bono
Mercurio.

Percensuimus omnes res quae spectant ad historiam fabu-
larem in fabulis Plautinis: vidimus nihil sapere colorem Ro-
manum praeter illos locos, ubi Herculis decimae partes no-
minantur (Stich. 385. Trucul. 561. Mostell. 984). vel mentio
Nerienae deae invenitur (Trucul. 515), de qua iam supra
diximus. Atque omnia paratragodumena, ut ita dicam, quae

