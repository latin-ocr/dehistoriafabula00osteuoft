„37-

hoc respicit fabulam inde ab Aeschylo nobilem, Euripidis
Bacchis celebratam. Antiphanes quoque et Lysippus comici
poetae huic fabulae operam dederunt, cum relicti sint tituli
fabularum illorum poetarum ‘Baxxciv'‚ quamquam non constat,
num in eis illud Penthei fatum expositum sit.

In versu 690 pater meretricis, quam filius donum matri
emerat, pulchritudine captus sibi ipsi usui esse cupit; quo
consilio viri perspecto et domininae nuntiato ancilla occas-
sione illam conspiciendi parta dicit:

i hac mecum, ut videas simul

tuam Alcumenam pellicem, Iuno mea.
Hoc loco poetam rem Romanis ignotam tractare apparet inde,
quod explicandi causa addit: pellicem. Intelligentibus enim
‘tuam Alcumenam’ satis fecisset. Atque sicut metonymice
Ulixem pro socio, Nestorem et Thalem pro sapiente usurpari
vidimus, sic Alcumenae nomen induit notionem pellicis, qua
via praeivit Aristophanes av. 557:

καὶ τοῖσιν θεοῖσιν ἀπειπεῖν

διὰ τῆς χώρας τῆς ὑμετέρας ἐστυκόσι μὴ διαφοιτᾶν

ὥσπερ πρότερον μοιχεύσοντες τοὶς Λλκμήνας κατέβαινον

καὶ τοὶς Ἀλόπας καὶ τας Σεμέλας

Porro in v. 488 filio lamentanti quod pater puellam
vendere animum induxerit, adest amicus qui patrem se de-
fraudaturum et semet ipsum puellam empturum esse polli-
cetur:

Sed unde erit argentum?

Achillem orabo, aurum ut mihi det, Hector qui expensus fuit.
Tanti quanti poscit, vin tanti eam emi?1)

Conferas fragmentum ex Diphili Ἐμπόρῳ sumptum, quo ex-
plicatur, aliquem pro congro tantum solvisse, quantum Pria-
mus pro Hectoris corpore solverit:

1) Quamquam in illa scena vestigia retractationis inveniuntur , cum
bis quaeratur, unde repetendum sit argentum, tamen puto mentionem He-
ctoris non tribuendam esse retractatori, quod ille retractator certe am-
plificavit exempla, neque vero ipsa exempla inseruit.

