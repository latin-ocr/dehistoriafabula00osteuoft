-56-

pertractavimus, si omittas metonymiae usum, dividi possunt
in partes duas, quarum altera continetur rebus ex Homero
sumptis, altera amplectitur res ex tragoediis vel aliis fabulis
deductas. Atque res ex tragoediis sumptae vel in tragoe-
diis ipsis vel in comoediis simili modo usurpatae certe ad
Graecum fontem i. e. ad novam comoediam redeunt. Neque
magis quae ex Homerica poesi fluxerunt, in Plautina officina
fabricata esse verisimile est, quia tam accurate percipiunt
Iliadis fabulas, ut magis e Graeci poetae ingenio emanasse,
qui illud Graecum carmen bene noverat, quam ex Latini
poetae indole effluxisse videantur, qui Iliadem tantum a Grae-
cis accipere potuit..

Demonstravimus igitur, in historia fabulari Plautum
Graeco colore pinxisse, corollarii instar addam nonnullas alias
res, ex quibus colligitur, quantopere totus Plautus pendeat ex
exemplarium Graecorum fide, atque abhorreat a saeculi sui
et urbis Romae moribus atque institutis, Est enim tam presso
pede sectatus auctores suos, ut nulla fiat mentio pecuniae Ro-
manae in comoediis, sed ubicunque fiunt verba de nummis,
semper respiciatur argentum Graecorum, sicut ostendit Christ
in Iahni anal. 97 pg. 345. Deinde quod minime admiratio-
nem movere potest, quoniam cohaeret cum toto fabularum
argumento Graeco, domus quam vidimus in comoediis, non
Romae exstructa est, sed Athenis vel in alia urbe Graeciae.
An tu censes casu factum esse, ut etiamsi nominatur atriensis
servus saepius quam semel, nulla inveniatur mentio atrii,
Romanae domus partis primariae? ¹) Insunt vero in aedibus

1) Ne quid omisisse videar, in Aulul. 518:
stant phylacistae in atriis,
habemus mentionem atriis75ed quantum ego videre possum, huic loeo non
fides tribuenda est⁷ nam aperta retractationis vestigia prae se fert tota
illa scena. et ad illos versus variorum temporum homines contribuisse
videntur, quod unus quisque intellegit, quj hanc scenam perlegerit. Ille
vero versus, quo continetur atrii mentio, propterea quoque dignus est, qui
reiciatur, quod una cum antecedenti et insequenti turpat connexum sen-
tentiarum, qualem poscunt versus 520 eqs.:
Ducuntur, datur aes: absolutos censeas eqs.

