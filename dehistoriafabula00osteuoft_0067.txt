—59—

aetatem novae comoediae vel quae antea est, cum nuper Bue-
chelerus mentionem Poticiorum gentis in Bacchid. v. 123 fe-
lici acu radicitus suo iure deleverit. Habemus enim in fa-
bulis mentionem Agathoclis (Men. 11. 3, 58), regis Philippi
(Pers. 339), Alexandri magni una cum Agathocle (Mostell.
775), regum Philippi et Darii (Aulul. 86), Seleucis (Mil.
glor. 74), Demetrii (Pseud. 912), Hieronis (Men. 410), Solo-
nis (Asin. 111. 3, 9), Socratis (Pseudol. 465), Thaletis (Cap.
244), Jasonis (Pseudol. 193), qui sine dubio tyrannus urbis
Pherarum fuit saeculo quarto clarus propter divitias, errant
igitur, qui pro codicum lectione inserant Jasionem, propterea
quod illo loco Ballio magnam frumenti copiam habere dici-
tur et Jasion in mythologia coniungitur cum Cerere, dea fru-
menti et segetum; sed hanc falsam esse viam interpretationis
iam inde apparet, quod in illo versu Plautino Iason „rex“
nominatur et Iasion numquam rex est. Deinde cogitemus
velim mentionem ἀνδρός πολιτικοῦ Lycurgi (Bacch. 111) quem
Brachmannus in altero dissertationis excursU, ni fallor ioci
causa, exposuit non illum oratorem clarissimum esse, quod
Meierus 1. 1. voluit, verum illum Thracium regem iam in
Capt. v. 562 nominatum, cum Romani illum oratorem Ly-
curgum non cognovissent. Sed primum quidem interpretatio
illius loci bene quadrat in Lycurgum oratorem, deinde au-
tem saepius quam semel adnotat Plautus homines Romanis
valde ignotas. An re vera perspexerunt Romani, quis esset
Clinia vel Demetrius in illo Bacch. 911 versu:
Satin est, si plura ex me audiet hodie mala
Quam audivit umquam Clinia ex Demetrio?

Praeterea Stratonici mentionem, quam reperimus in Rud.
v. 932, testimonio est, Plautum Romanis non notas personas
ex Graecae comoedia transtulisse. Quam Stratonici mentio-
nem viri docti adhuc non penetraverunt, nam Meierus l. 1.
alios Plauti interpretes secutus dicit, Stratonicum fuisse utrique
et Philippo et Alexandro magno quaestorem, ouius divitiae
apud Graecos non aliter atque Crassi apud Romanos in pro-
verbium abierunt. Sed quamvis dedita opera in hanc rem

