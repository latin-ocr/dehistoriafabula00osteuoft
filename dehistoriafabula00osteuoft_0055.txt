-47—

τῶνδέ τ’ ἀμείβει θανάτους θανά —
των τά τ’ ἐπώνυμα δεῖπνα Θυέστου eqs.

Tum in versu 160 huius fabulae Sceparnio duas virgines
in litore sedentes, quas fluctus ex navi ad litus adverterant,
conspicatus exclamat:

Set o Palaemon, sancte Neptuni comes,

Qui Herculis socius esse diceris.
ef. Euripid. Iph. Tauric. 268, ubi pastor duobus adulescen-
tibus in litore conspectis exclamat:

ὦ ποντίας παῖ Λευκοθέας, νεῶν φύλαξ,

Δέσποτα Παλαῖμον, ἵλεως ἡμῖν γενοῦ.

Atque Παλαίμων quem Romani Portunum appellant,
naufragorum numen, ideoque apte Neptuni comes vocari po-
test, quod etiam Prellerus in mythol. Graec. Ι. pg. 494
satis comprobavit. Quid vero significet ‘Herculis so-
cius', satis obscurum est, neque ullum fructum capimus ex
Apollodoro (II. cp. 7.) qui Palaemonem Herculis filium dicit
ἐξ Αὐτονόης τῆς Πειρέως. Sed hoc certum est Melicerten
nomen Palaemonis esse Phoeniciae orginis et idem significare
atque Herculis nomen Phoenicium Μαλίκαρθον vel Melcart.
Sequitur, ut quaedam ‘familiaritas intercedere debeat, quo
accedit, quod in titulo Boetico Παλαίμων est cognomen Her-
culis (cf. Keil. inscript. Boeot. 84. 85), atque hanc rem apud
Lycophronem quoque, ubi Palaemon est ἐπώνυμον ΓΗρακλεόυς
invenimus, cf. 663:

τοῦ Κηραμύντου, Πευκέως, Παλαίμονος, atque scho-
liast. ad hunc locum, qui in Hercule Palaemone Herculem
α’λεξίκακον inesse putat. Quodsi consideramus Palaemonem
numen naufragorum quasi deum defensorem esse, non inepte
vocari potest Herculis socius. Sed quocunque modo res se
habet, quam nunc ad finem perducere huius loci non est,
dubitari non potest, quin mentio Palaemonis sit Graeci co-
loris, cum apud Latinos frustra quaeras locum, quo familiari-
tas Herculis et Portuni declaretur.

Restat huius fabulae versus 761, ubi leno cum feminas
abducere non possit, dicit se adducere velle Volcanum:

