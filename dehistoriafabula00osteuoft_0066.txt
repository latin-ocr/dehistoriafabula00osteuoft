-58-

qui versus ad quem spectent, dubitari potest, Et quamquam
Gellio duce, cuius auctor M. Varro est, hi versus sapiunt
rationem Plautinam, tamen diiudicandum est, utrum in Plauti
officina frabricati an tantum ex Graeca fabula translati sint.
Quantum ego videre possum, iam in Graeco exemplari scripti
legebantur, nam primum quidem parasitus eum non accusat,
qui Romae primus solarium statuit, sed eum, qui solarium
efficiens horas repperit, quem non fuisse Romanum iam inde
intelligitur, quod Massalam consulem bello Punico primo ex
Graeca urbe in Sicilia solarium deportavisseâ€š minime autem
invenisse M. Varro apud Plinium testis est. Deinde autem
quamquam iam anno 491 a. u. c. illud solarium Romae fuit,
tamen minus egregie factum vel aptum esse videbatur, neque
enim congruebant eius lineae ad horas, quamobrem minime
verisimile est, oppidum solariis id genus oppletum esse.
Quid? quod Varro dicit demum anno 590 Plauto mortuo Q.
Marcium Philippum diligentius ordinatum posuisse. Accedit
quod illa mentio facta est a persona comoediarum Graeca-
rum iu comoedia, cuius titulus est ut Andria apud Terentium
Graecae originis. Ergo omnibus his rebus non neglectis
hi versus, quos in Plauti comoedia Varrone praecedente fuisse,
nona Plauto respiciente instituta suae aetatis factos esse
nemo dubitabit, debent tribui Graeco exemplari. Ad quem
hacc verba spectent difficile est dictu, sed sicut minime volo,
eis respici Anaximenem, quem primum solarium statuisse tra-
dunt, ita puto non temeritatis esse, ea referre ad Metonem,
qui vir mathematicus anno 432 Athenis solario nixus anno-
rum rationem fecit.

sed summi momenti est, quod omnia quaecunque ad re-
rum gestarum et institutorum civilium memoriam spectant,
nonnullis locis exceptis sunt Graecae originis. Quamvis men-
tio bacchanalium (Mil. 857), gentis Papiriae (frag. Foeneratr.
apud Dionaea), poetae Naevii (Mil. 210), populorum Boium
et Campanorum (Capt. 888. Trinum. 545) reperiatur, tamen
simili modo atque in historia fabulari reliqua nomina sunt
Graeca, quaecunque nobis occurrunt, atque respiciunt vel

