—22-

Andromacham propter similitudinem versus:
O Troia, o Pergamum, o patria, periisti senex
cum illo Enniano:
o pater, o patria, o Priami domus

(Enn. frg. 81. sq. Ribb.) Sed primum quidem Ennii fabulas
primas — nam propter temporum rationes de primis eius tra-
goediis solum cogitare licet — certe non in legentium manus
venisse, sed a proscenio tantummodo auditas esse probabile
est3 verba deinde Enniana Troiae interitum lugent, cum
Plautina, antequam urbs capta est, fortunam Ilio ingruentem
vaticinantur, quapropter aptius mihi ludere videntur Cassan-
dram vatem quam Andromacham maerentem.

Atque Brachmannus de Naevio Equo Troiano cogitavit,
sed ego libentius in Kiesslingii castra transeo, qui haec omnia
Menandro tribuit, quem Graecum quandam tragoediam teti-
gisse statuit, cuius argumentum accedat ad Ἰλίου πέρσεως simili-
tudinem. Nicobulus senex Priami partes agit (973, 976, 978),
tabellae obsignatae, quas Chrysalus secum fert, sunt equi
lignei Achivorum instar (936), Pistoclerus alter est Epius
(937), Mnesilochus Sinonis personam sustinet, qui non in
busto Achillis cum igni, sed in lecto accubat cum Bacchide,
quae ipsum exurit, denique Chrysalus est Ulixes, cuius con-
silio haec omnia geruntur. Quod attinet ad tria fata illa
Troiana cf. Kiesslingii pg. 16, Brachmanni pg. 180—183,
quocum non consentio in ea re, quod censet Kiesslingii re-
censione accepta frustra exspectari tertium fatum. Quantum
ego quidem videre possum, perbene licuit poetae postulare
a spectoribus, ut posteriore illo loco id recordarentur narra-
tione praemissa, quae versibus 935—944 contineatur 3 prae-
terea autem poetam iam hoc loco tertium fatum enarrare
non fas est, cum tabulas, quibus illud fatum tenetur, servus
nondum tradiderit. Atque Plautus ut est bonus poeta vel
translator, ut ita dicam, illud fatum pronuntiavit v. 986:

Pellege.
Nunc superum limen scinditur, nunc prope adest
exitium Ilio.

