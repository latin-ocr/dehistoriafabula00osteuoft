-2-

comoediae proditis memoriae hoc intellegere possimus. Quo
in numero imprimis Adolfus Kiesslingius praeceptor humanis-
simus nominandus est, qui ut ordo philosophorum almae lit-
terarum universitatis Gryphiswaldensis commilitonibus propo-
neret quaestionem‚ qua examinaretur, quid in Plauti comoediis
ad Romanorum mores, quid ad Graecorum instituta referen-
dum esset, vere anni 1880 perfecit, quam ad quaestionem
instituendam commilitones praemio posito vocati sunt. Quo-
niam tum ad hanc rem aggressus ex eo tempore ea totus
occupatus sum, hoc intellexisse mihi videor, illos viros non
plane recte judicasse, quamvis tantum absit ut iudicia illorum
spernendo contemnam, ut eontra libenter concedam me primo
maluisse in eorum castra transire. Sed quamquam negare ne-
quimus contaminatione, qua usum esse Plautum ex prologis
Terentianis accipimus, effectum esse, ut poeta verbum de
verbo expressum efferre non posset, neque nos fugit Plau-
tum ea re, quod λέξιν bene tractavit, non arcte coniunctum
esse cum Graecis exemplaribus, tamen ab animo impetrare
non possum, ut infitier summam familiaritatem inveniri inter
Plautum et poetas Graecos, quod illi negaverunt, cum eam
viam ingrederentur, ut statuerent Plautum summa licentia
usum res Romanas Graecis fabulis inseruisse. Atque ut aliud
flumen ducem me sequentem ad litora pervenire posse cen—
serem, hisce causis permotus sum. Primum quidem Kiesslin-
gius me docuit ex prologo Terentianae Eunuchi fructum
quendam abundare in nostram disquisitionem, nam cum ibi
legamus eos qui Terentio inviderent, dixisse illum furem, non
poetam esse, illam enim fabulam Naevium et Plautum fecisse,
apparet Terentium et Plautum eandem fabulam conscripsisse3
atque quandoquidem illud Terentii cum Plauto componitur
atque comparatur, et inter omnes constat Terentium stricte
Graecos secutum esse, colligi mea quidem sententia potest,
Plautum cum Terentio collatum item non valde declinasse a
Graecarum fabularum fide. Quam suspicionem aliis rebus
firmare et probare possumus, nam si in Aululariae vers. 715
Euclio a spectatoribus petit, ut sibi furem demonstrent, tali-

bus verbis :

