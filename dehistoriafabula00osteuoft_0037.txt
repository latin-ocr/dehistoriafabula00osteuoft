„29-

esse iam propterea veri simile est, quod Nemea non longe
aberat ab Atheniensium urbe. Quodsi concedimus, etiam
Olympiae mentio una pendet ex Graeco exemplari, cuius ur-
bis ludos, et quae cum eis cohaerent invenias citata, apud Ari-
stoph. vesp. 13. 82. Plut. 583. av. 1121.

In Cistellaria poeta lenam cohortantem facit puellam,
ut stultum amorem unius amici ponat et contra omnes qui-
cunque veniant, adamet, si beatam vitam degere velit, hisce
verbis: (Ι. 1, 50)

Nam si quidem ita eris ut volo numquam Hecate fies,
semperque istam quam nunc habes aetatulam obtinebis.

Atque in priore versu in cod. B a prima manu: num-

quam et haec ate fies: correctum est in: numquam Hecate
fies. Quo in versu, qui etiam propter metricas rationes diffi-
cultates praebet et corruptus esse videtur, valde displicet illa
Hecatae mentio. Nam in versibus antecedentibus lena ex-
ponit meretricium quaestum:
Nam si haec non nubat, lugubri mihi fame familia pereat.
Inde sequitur eam, quae semper nubat, pauperem fieri
non posse, atque propterea haec sententia non potest referri
ad aetatem, sed ad conditionem externam, itaque Hecate non
quadrat, cum re vera non pauper fuerit, neque umquam
coniuncta sit cum arte meretricia. Sed unice verum, quod
Pius posuit, est Hecale, quamquam subtilissimi iudicii vir
oblocutus est Naekius de Hecale pg. 24.

Hecalen Vero fuisse anum pauperculam accipimus ex
Callimachi Hecalae epyllii fragmentis, et ex Plutarcho aliisque
mythographis qui illum excerpserunt. Atque nota erat Hecale
quod Theseum contra taurum Marathoniensem proficiscentem
tecto receperat. atque coluerat, quamvis tenui vitae conditione
usa esset. Quamquam auum Hecalen poetae semper descri-
bunt, tamen praecipue inclaruit ea re, quod pauper erat, at-
que hoc cognoscimus ex poetis et scriptoribus, qui exacte
versantur in enumerandis omnibus rebus, quae Hecalae aut
defuerint aut adfuerint. Cum igitur paupertatem summi mo-

