-63-

coniectura inserat ‘ocelli’, -qua in re ocelli eandem rem spectant
atque amores. Quamquam negare non possum, hanc emen-
dationem non egere veri specie, cum certe amores regis ornate
et luxuriose colerentur, tamen intelligere nequeo, ad quem
Antiochum hoc referendum sit, quamobrem interpretatio ite-
rum haeret, quod vetat Goetzii coniecturam probare. Sed
Muellerus, ut hiatus tolleretur, pro oculis coniecit ‘eculei’‚
quae coniectura valde mihi arridet3 habemus enim regem
Antiochum, in quem omnia illa coniectura accepta quadrant.
Est ille Antiochus Epiphanes, quod cognomen a Polybio ver-
titur in Epimanen propter eius mores. Atque illum An-
tiochum multos et praeclarissimos equos habuisse, qui ei
summae curae erant, colligas ex Granio Liciniano, qui dicit:
et asturcone pompam ducebat3 qui asturcones fuerunt excel—
lentes equi, nam Plinius h. n. VIII, 67. 1 narrat: in eadem
Hispania Gallaica gens est et Asturica. equini generis ——
hi sunt quos thieldones vocamus, minore forma appellatos
asturcones, —— gignunt quibus non volgaris in cursu gradus,
sed mollis alterno crurum explicatu glomeratio, unde equis
tolutim capere incursus traditur arte. Habemus igitur inter-
pretationem bene quadrantem, quamquam ea accepta statuere
nos opus est, hos versus non a Plauto scriptos, nam ille
Antiochus Epiphanes anno 579 a. u. c. regnum obtinuit, ut
eum Plautus nominare aequalem non posset, ergo retractanti
poetae tribuendi sunt. Quid? quod vs. 688—694 deletis
connexus sententiarum minime perturbatur. Immo mea qui-
dem sententia magis apte illum versum:
Hospitium te aiunt quaeritare -— quaerito

insequuntur isti:

edepol ne illud tibi possum festivom dare eqs.
quam ei:

id illi mi dixerunt, quei a me abierunt modo,

te quaeritare a muscis3 cum id iam insit in ante-
cedenti versu: hospitium te aiunt quaeritare. Ergo quantum
ego videre possum, ne hoc quidem sapit Plauti aetatem.

