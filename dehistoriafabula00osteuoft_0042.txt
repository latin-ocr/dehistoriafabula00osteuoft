-34-

In versu 604 deinde fidicina Acropolistis, quod Peripha-
nem hominem illi ignotum patrem sibi vindicaverat, cum
Circe componitur:

Abi modo intro atque hanc adserva Circam, Solis filiam.
Atque Circam filiam Solis esse, narratur in Hom. Od. K, 136:
ἄμφω (scil. Circe et Aeetes) δ’ ἐκγεγάτην φαεσιμβρότου ἠελίοιο.
cf. praeterea Hesiod. theog. 957. Deinde propter artem ho-
minum figuras mutandi nominatur a Cassandra in Eurip.
Troad. 438:

Λίγυστίς θ’ ἦ συῶν μορφώτρια Κίρκη. Quod autem
summi momenti est, in Aristoph. Plut. 300 eqs., ubi Carion
servus pauperes agricolas divites fore nuntiavit, ille Carion
componitur, quod nuntio eos divites fecerat ex pauperibus,
cum Circe tali modo:

ἐγώ δὲ τὴν Κίρκην γε τὴν τοὶ φάρμακ’ ἀνακυκῶσαν,

ἢ τούς ἑταίρους τοῦ Φιλωνίδου ποτ’ ἐν Κορίνθῳ

ἔπεισεν ῶς ὄντας κάπρους

μεμαγμένον σκῶρ ἐσθίειν, αὐτὴ δ’ ἔματτεν αὐτοῖς,

μιμήσομαι πάντας τρόπους. praeterea confer Ana-
xilae comoediae KIPKHC fragmentum (Mein. ΙΙΙ. 343) τούς
μὲν ὀρειονόμους ὑμῶν ποιήσει δελφάκας ἠλιβάτους, τούς δὲ
πανθήρας. ἄλλους ἀγρώστας λύκους, λέοντας. Itaque fidicina,
quae Periphanem in suum patrem mutaverat, perbene Cir-
cae cognomine deludi potuit.

Tum in versu 673 alter senex Apoecides petit a Peri-
phane, ne adducat Epidicum, cum ille sit homo perniciosus:

Apage illum a me, nam ille quidem Volcani iratist filius;

Quaqua tangit, omne amburit. prope sist‚ aestu calefacit.

Comparatur ergo Epidicus cum igne, qui secundum vol-
gatam illam metonymiam, de qua supra egimus, Volcani vo-
catur filius; potest autem fieri, ut certus filius Volcani hoc
loco respiciatur; atque propter illud: quaqua tangit, omne
amburit: forsitan aliquis cogitare possit de Spinthere, quem
filium Volcani esse Hyginus in fabul. 158 testis est, quam-
quam hoc non pro vero venditare volo, nam potest esse fa-
bula nobis satis ignota.

