-57—

gynaecea (Mostell. 755. 756. 759. 908), habemus balneas
(Mostell. 756.), porticum (Mostell. 756. 908.), hortum
post domum situm (Mostell. 1045. Stich. 452. 437. 614.
Asin. 741. Mil. glor. 340. 378. Merc. 998. Oasin. 503. Tru-
cul. 222. Epid. 649. Pers. 444). Deinde vide, quaeso, aedes
obserari clave Laconica (Mostell. 404.) atque parietes
ornatas esse tabulis pictis (Mostell. 832. Menaech. 147.
Merc. 311. Epid. 616), quamobrem Helbig (Untersuchungen
iiber die pomp. Wandmalerei pg. 320) et Nissen (stud. pomp.
pg. 650.) erraverunt, qui ex his locis Plautinis college-
runt, picturas parietum iam Plauti aetate Romae usurpatas
esse, cum potius Menandri saeculo Athenis hanc luxuriae spe—
ciem cultam esse Plautinis testimoniis confirmetur.

Atque etiam si locos, ubi impluvium describitur (Amph.
1108. Mil. glor. 159. 175. 287. 553), accurate interpretatus
eris, dubium non erit, quin concedas illo loco, ubi impluvium
nominatur, Graecum peristylion describi, atque Plautum
vocabulo impluvii significasse eam aedium partem, quae est
in Graeca domu sub caelo. An re vera quisquam, qui est in
tecto, per impluvium videre potuit, quid ageretur in conclavi-
bus, quae sunt circum atrium? Quantum ego videre possum,
hoc perfacile est ei qui est in peristylii tecto, difficillimum
ei qui est in tecto atrii, quod iam tota impluvii constructione
postulatur. Sed de hac re non amplius agam: si dis placet,
alio loco data opera haec omnia expositurus sum, quae iam
dudum indagavi atque adnotavi.

Verum silentio praeterire non possum illud fragmentum
Plautinae comoediae Boeotiae apud Gellium servatum, ubi
parasitus eum accusat, qui primus solarium statuit (ΙΙΙ. 3, 5)

Ut illum di perdant, primus qui horas repperit,
Quique adeo primus statuit hic solarium.

. . . Itaque adeo iam oppletum oppidum est solariis,
Maior pars populi aridi reptant fame.

 

Denique phylacistae illi omnes sunt, qui petant argentum i. e. fullones
aliique, neque vero nominari possunt praeter textores, fullones, linanos.
Ergo hic locus nihil ad rem.

