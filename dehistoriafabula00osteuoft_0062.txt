*54-

eget interpretatione3 unum quidem certum videtur esse, Cer—
copes, dolosos homunculos Herculem aggredientes ab eo vin-
ctos, deinde autem propter iocos demissos esse3 tum vero
cercopes simiae sunt, ut insula Cercopia sit regio simiarum;
atque nihil aliud efficitur nisi ut fabulosus rex inveniatur in
terra fabulosa, atque insula Cercopia nihil est nisi „Schwin-
delland“ nostra lingua. Sed valde lugeo, quod hanc rem ad
certum finem perducere non possum, sed egeo omni fundamento,
sine quo nihil certi evincemus, quamquam dubium non est,
quin tota res recurrat ad Graecum fontem.

In Truculenti, ad quam nunc accedimus, exstat locus,
qui eget interpretatione. In versu enim 515 miles domum
reversus meretricem, quam decimo ante mense gravidam re-
liquerat, sic salutat:

Mars 1) peregre adveniens salutat Nerienen uxorem suam.
Atque Nerienem sive Neriam deam Martis coniugem esse
satis eis, quae propter hunc ipsum Plauti locum congessit
Gellius XIII, 23. declaratur, cf. praeterea Prelleri Myth. Rom.
p. 342 3. Hanc Nerienen posuit Plautus pro Aphrodite iu
Graeca fabula, cum illa aetate nondum Latina numina eadem
essent atque Graeca3 deinde autem poeta ex Graeca comoedia
vertit et pro Aphrodite, quae cum Marte nominabatur, posuit
Martis coniugem, quamquam illa minime apta est ad eam
significandam. Sed vide, quanto aptius meretrix cum Venere
coniungatur quam cum matrimonii dea. Atque exstant duo
alia exempla, quibus satis demonstretur poetam Umbrum Ro-
manos deos pro Graecorum numinibus inseruisse. Atque pri-
mum quidem in prima scena actus tertii Terentianae comoe-
diae Andriae Glycerium haec verba facit: Iuno Lucina fer
opem, serva me, te opsecro,- ad quem versum Donatus in

1) Miles gloriosus non semel cum Marte comparatur, quod evincitur
ex prima scena Militis gloriosi, quae etiam ei rei est testimonio, illum
Martem eundem esse atque Arem Graecorum, nam totam scenam in Graeca
officina fabricatam esse omnes concedunt propter familiaritatem cum Ari-
stoph. vesp. atque Plut. scena prima.

