—6-

rebus illorum, ad quod genus comicum provocati sunt poetae
comici tragoediis, in quibus illae fabulae ex mythologia sum—
ptae componebantur. Sed unum hac in re necessarium esse
videtur, quod summi momenti est, poetam eas res praescri-
bere, quae eis qui spectabant, non ignotae, sed vel ex lecti-r
tando vel ex audiendo notissimae fuerunt. Quod imprimis
fuisse apud Graecos saeculi quinti et quarti supervacaneum
est monere, nam unus quisque Atheniensium noverat poetas
tragicos patriae atque fabulas ab eis in tragoediis tractatas.
Atque hoc praesertim probatur fragmento Antiphanis comoe-
diae, cui est titulus ποίησις, ubi leguntur haecce:

Μακάριόν ἐστιν ἦ τραγῳδία

Ποίημα κατὰ πάντ’, εἴγε πρῶτον οἱ λόγοι

Ὑπὸ τῶν θεατῶν εἰσὶν ἐγνωρισμένοι,

Πρὶν καὶ τιν’ εἰπεῖν· ὦς ὑπομνῆσαι μόνον

Δεῖ τὸν ποιητήν. Οἰδίπουν γάρ ἂν μόνον

Φῶ, τᾶλλα πάντ’ ἴσασιν· ὁ πατὴρ Λάϊος eqs.
itaque personae tragoediae vel historiae fabularis in tragoediis
descriptae nemo fuit quem fugerent, quo factum est, ut Athe-
nienses cum in comoediis vitae cotidianae comparatas vidis-
sent personas cum heroibus, talia paratragodumena perspice-
rent, ut illis risus excitaretur. Quae res num ita se habe-
rent apud Romanos cum in comoediis Plautinis occurrerent
rebus ex Graecorum historia fabulari sumptis, examinandum
mihi proposui. Quam disquisitionem ut instituerem permotus
sum per duos viros doctos, quorum sententiae altera cum
altera pugnant neque umquam componi possunt. Atque pri-
mum quidem Kiesslingius in analect. Plaut. particulae alterius
parte secunda mea quidem sententia suo iure contendit para—
tragodumena in Plauti comoediis non ex latinis aequalium tra-
goediis detorta esse, sed ex Graecis comoediarum exemplari-
bus fluxisse, cum Naevii Enniique fabulae non tam saepe
agerentur, ut et Plauti memoriae singularum scenarum argu-
menta et facete dicta praesto essent et spectatores statim ta-
lium iocorum consilia agnoscere possent ¹). Ribbeckius vero

1) Praeterea de Bagnato l. l. et Meierus opusc. acad. II pg. 350

