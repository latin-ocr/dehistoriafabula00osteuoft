minasse, quod vult Prellerus, sed pro Graecorum gryphibus
picum Latinum inseruisse, qua ratione nou semel usus est.
Accedit quod hoc loco picus non is est, qui thensaurorum ubi
sit locus sciat, sed qui thensaurum custodiat more Graecorum
grypum. Quod iam veteres intellexerunt, nam Non. p. 152 ex
commentario quodam Aululariae profert: Picos veteres volue-
runt esse, quos Graeci grypas appellant. et illi grypes non
semel coniunguntur cum aureis montibus. cf. Herodot. IV. 13:
Ἀριστέης . . . . ὑπὲρ Ἀριμασπῶν ...... οἰκεῖν τούς χρυσο-
φύλακας γρῦπας. cf. praeterea III. 116. atque Aeschylus in
Promethei v. 805 meminit γρυπώνε

ὀξυστόμους γάρ Ζηνός ἀκλαγγεῖς κύνας

γρῦπας φύλαξαι, τόν τε μουνῶπα στρατόν

Ἀριμασπὸν ἱπποβάμον’, οἳ χρυσόρρυτον

οἰκοῦσιν eqs.
deinde Ctesias apud Phot. 72. 69 (ed. Bekk.) memorat γρῦ-
πας, ubi περὶ γρυπῶν καὶ ἀργυρῶν ὀρῶν disserit. Ceterum
quod quasi exemplum divitis hominis profertur rex Philippus,
id repetitur in Pers. 339:

mirum quin regis Philippi causa aut Attali

Te potius vendam quam mea, quae sis mea.

Is autem Philippus, quantum ego quidem videre possum,
erat Philippus Macedo, pater Alexandri, qui quamvis ab
Atheniensibus modo parvulus rex aestimaretur, tamen propter
divitias notus erat, quod colligas velim ex Isocratis Philippi
cp. 5, 15: πρὸς δὲ τούτοις καὶ πλοῦτον καὶ δύναμιν κεκτη-
μένον, ὅσην οὐδεὶς τῶν Ἑλλήνων, ὃ μόνα τῶν ὄντων καὶ πεί-
θειν καὶ βιάζεσθαι πέφυκεν. Ergo nisi omnia me fallunt,
totus locus Plautinus redolet Graecam officinam.

Asinariae v. 405 Libanus mercatori quaeranti de-
scribens atriensem subito, exclamat, cum Sauream vidit:
Atque hercle ipsum adeo contueor, cassanti capite incedit
Quisquis obviam huic occesserit irato, vapulabit.
Cui mercator: Si quidem hercle Aeacidinis minis animisque
expletus cedit,

