„42-

non semel spectant poetae in Ilia-d. Θ. 478 eqs., Ξ. 270
eqs.; adde quod Arctinus Milesius Titanomachian composuisse
fertur, tum Euripides in Hecubae vS. 473 eqs. eos profert:

ἢ Τιτάνων γενεάν

τάν Ζεύς ἄμφιπύρῳ

κομίζει φλογμῷ Κρονίδας,-
denique Eupolidis et Cratini supersunt tituli fabulae Τιτάνων.
Quod autem iam Naevius belli Punici lib. Ι. frag. 18 v. 25
(ed Vahl.) bicorpores Titanos commemorat, inde mea quidem
sententia nihil aliud colligitur nisi et Plautum et Naevium
Graecum fontem usurpavisse, quod admirationem movere mi-
nime potest, si quidem hic tragoedias, ille comoedias Grae-
corum transtulit.

In Poenuli vs. 442. ero quaeritanti:

Credin quod ego fabuler?
servus respondet:

Si nequeo facere ut abeas, egomet abiero.

Nam isti quidem hercle orationist Oedipo

Opus coniectore, qui Sphingi interpres fuit.

Et simili modo iocatur Davus Terentianus (Andr. 194).
Dav.: non hercle intellego. Si. non? hem. Dav. Non: Davus
sum, non Oedipus.

Quibus duobus locis, qui pendent ex Graeca fabula, col-
latis, facile est intellectu, quid in illis versibus Plauto ipsi
tribuendum sit. Hominibus litterarum Graecarum peritis,
quales erant Terentii lectores, satis fecisset ‘Oedipo opus est
coniectore', atque sic certe scriptum erat in fabula Graeca;
Plautus autem, ut facilius intellegeretur, nonnulla declarandi
causa adiunxit. Ergo quod iam in Aulularia evicimus, am-
plificationes, quae adiectae sunt ut res cognosceretur, semper
redolent officinam Plautinam, cum res ipsa referenda sit ad
Graecum exemplar. Atque in attica comoedia idem iocus
translatus ad meretricias artes ab Anaxila in Νεοττίδος frag-
mento est (Meineck. III. p. 348.):

