—64—

Itaque cum haec omnia, quae exposuimus, iterum con-
sideremus, paene nullum invenimus locum in rebus neque
historicis neque privatis, quae pertineant ad aedes construen-
das, neque publicis, quibus argentum continetur, nullum,
inquam, locum, qui ad Romanas res spectet. Quae cum
ita sint, nonne concedere debemus in historia fabulari Grae-
corum Plautum ita versatum esse, ut non neglegens Graecum
exemplar pressius illius exemplaris vestigia consequeretur,
quam ut ei qui aderant, omnia penetrare et intelligere pos-
sent? Quod in tempus magis magisque a viris doctis fore
ut perspiciatur et probetur spero semperque sperabo.

