-13.-

ἐν Ἐφεσίῳ Μένανδροςῑ). Sed unum in medio relinquere
cogor, nam cum mentione securis ancipitis, Tenediorum civi—
tatis signi ille locus perspici possit, ea quae sequuntur verba:

Multa mihi imperas, Apollo. nunc equos iunctos iubes

Capere me indomitos, ferocis, atque in currum inscendere,

Ut ego hunc proteram leonem, vetulum, olentem, edentulum.
illam fabulam respicere Tenuis possunt propter nominatum
Apollinem, quod ut evincerem ex ipsa fabula, frustra ad-
huc operam navavi. Ni fallor, haec spectare possunt ad
aliam fabulam, quam nos perspicere non possumus, cum a
Meneaechmo ut viro insano non dilucide exponatur.

In versu 900 Menaechmus conqueritur:

Quae me clam ratus sum facere, ea omnia hic fecit palam

Parasitus, qui me complevit flagiti et formidinis,

Meus Ulixes suo qui regi tantum concivit malum.
Quo Ioco: Meus Ulixes: habet eandem vim atque in Pseudol.
vs. 1063: Visso quid rerum meus Ulixes egerit. Nam iu
his enuntiatis per metonymiae figuram Ulixis mentio posita
est pro socio vel adiutore meo, quod ex connexu sententiarum
apparet. Sed unum addimus, hoc loco vocabulum regis, cum
Ulixi non opponatur rex Agamemnon, modo referendum
esse ad parasitum et Menaechmum, quo fit ut sit rex para-
phrasis vocabuli patroni. Atque talis significatio prorsus
abhorret ab usu Romanorum, qui quam vehementer vitaverint
vocem regis magis notum est quam ut sint in id plura su-
menda. In Graecia vero, ubi aetate novae comoediae satrapae
et successores regis Alexandri reges nominabantur ab eis,
quorum patroni erant, illa consuetudine appellandi uti homi-

1) Fortasse etiam hoc est nonnullius momenti, nam in v. 842 de
lampadibus ardentibus verba fiunt, quod vocabulum est Graecae originis
neque apud ullum scriptorem invenitur, uisi apud Varr. R. R. 3. 18, 9:
nunc cursu lampada tibi trado: et apud Luci-et. 2. 79: quasi cursores
vitae lampada tradunt3 sed apud ambos scriptores proverbialiter dictum
est et translatum ex Graecia, ubi iuvenes et cursu et lampade certabant
es. Jahn. ad Pers. vl. 61.

