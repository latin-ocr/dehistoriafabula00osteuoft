-21—

Si me iratus tetigerit, iratus vapulabit.
Haec sive ad Aiacem sive ad Achillem per Peleum patrem
e gente Aeaci ortum, quos Aeacidinos nepotes esse satis notum
est, spectare possunt. Atque hac comparatione nihil aliud
dicit poeta nisi haecce: etiamsi ille est sicut Achilles et Aias,
fortissimus heros. tamen vapulabit, si me aggressus erit.

In Bacchidum fabula primo tractandum videtur canti-
cum, quo Chrysalus servus gloriabundus Iliacae fabulae argu-
menta ad suas fallacias describendas detorquet. Hoc in cantico
(vs. 925—978) retractationis insunt vestigia, quae primus
detexit Kiesslingius Analect. Plaut. L, cui Brachmannus ‘de
Bacchidum Plautinae retractatione scenica' pg. 100 eqs. de
summa rei adsentiens in singulis frustra oblocutus est. Sed
hoc alienum est l) ab ea, quam instituo, disquisitione. Vati-
cinatur Chrysalus, senem mox deceptum iri, sicut tribus ex-
pletis fatis Ilium capta sit: atque id vaticinium quantopere
tragoediae alicuius parodiam spiraret, neminem interpre-
tum fugere potuit. Crediderant Welckerus (de trag. graec.
p. 523) et Ladewigus (prg. 1848 pg. ll), quos secutus est
Ribbeckius (de trag. Rom. pg. 48), ludere Plautum Ennii

1) nota pg. 112 Brachmannus Ulixem in raptu Palladii ab Helena
agnitum esse negat et Kiesslingium qui hanc ‘fabulam notam' esse brevi-
ter significavit, vellicat; quo iure id fecerit Kiesslingius, discere potest
et debuit, si artis monumenta, quae vel nunc grammatici nonnumquam
turpiter ignorant, respicere velit. Nam Otto Iahnii disputatio (Philol.
Ι. 46 sq.) vel tironibus nota: semper fere in vasculorum picturis, quae
Palladii raptum reddant, adest Helena Ulixi et Diomedi, unde necessario
colligitur Laertiadem ab ea esse agnitum, Neque minus saepe in Pom-
peianis tabulis parietinis Helena adparet. cf. Helbig. tab. Pomp.‚ Over-
beckii monum. heroic. XXIV. 19. Aliud etiam contra Kiesslingium argu-
mentum Braehmanni (p. 112) falsum est, nam sine ullo dubio detecto
illo priore mendacio et dolis Chrysalus e periculo se extulit et senem
decepit. Chrysalus enim is erat, qui iusserat Mnesilochum illam epistolam
componere et a patre postulare, ut et servus vinciretur et postea nulla
poena decreta dimitteretur. Itaque Chrysalus quippe qui haee omnia
exornavisset, se extulit dolis periculo et decepit senem, cum, ut is omnia
pro vero emeret, perficeret.

